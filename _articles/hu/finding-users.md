---
lang: hu
title: A projekt felhasználók megtalálása
description: Segítsd a projekted fejlődését azzal, hogy elégedett felhasználókat találsz.
class: finding
order: 3
image: /assets/images/cards/finding.png
related:
  - beginners
  - building
---

## Az ige terjesztése

Nincs arra szabály, hogy mi szerint kell egy nyílt forráskódú projektet ismertté tenni az induláskor. Számos valós ok lehet arra, hogy olyan nyílt forráskódú munkát végezel, amelynek semmi köze a népszerűséghez. Ahelyett, hogy abban reménykednél, hogy mások majd megtalálják és felhasználják a nyílt forráskódú projektedet, kezd el terjeszteni az információt a munkádról!

## Fogalmazd meg az üzenetet

Mielőtt elindítanád a projekted népszerűsítési munkáját, meg kell tudnia fogalmazni, hogy az mit csinál, és miért fontos.

Mitől különbözik más projekttől vagy miért különleges a projekt? Miért hoztad létre? Ezekre a kérdésekre történő válaszadás segít kommunikálni a projekt lényegét.

Ne feledd, hogy az emberek akik részt vesznek _felhasználóként,_ végül _résztvevőkké_ válnak, mert a projekt megoldja a számukra problémát. Amikor gondolkodsz a projekt üzenetéről és értékéről, próbáld objektíven, a _felhasználók és résztvevők_ szemszögéből is átgondolni azt.

Például, @robb példa programkódokat használt a projektje népszerűsítésére, [Cartography](https://github.com/robb/Cartography), hogy bizonyítsa mennyire hasznos:

![Cartography README](/assets/images/finding-users/cartography.jpg)

Kicsit mélyebb üzenetért, nézd meg a Mozilla ["Personas and Pathways"](https://mozillascience.github.io/working-open-workshop/personas_pathways/) felhasználói személyiség fejlesztéséről szóló üzenetét.

## Segítsd az embereket abban, hogy megtalálják és kövessék a projektedet

<aside markdown="1" class="pquote">
  Ideális esetben egyetlen URL-címre van szükség, amelyet a projekthez kapcsolódóan népszerűsíthetsz és ahová az embereket irányíthatod. Nem kell egy kifinomult weboldal vagy de még domain név sem, ugyanakkor a projektnek szüksége van egy központi helyre.
  <p markdown="1" class="pquote-credit">
— Peter Cooper & Robert Nyman, ["How to Spread the Word About Your Code"](https://hacks.mozilla.org/2013/05/how-to-spread-the-word-about-your-code/)
  </p>
</aside>

Segíted az embereket azzal emlékezni a projektre, ha egyértelmű és egyszerűen megjegyezhető a neve és az hogy hol található.

**Legyen egyértelmű, hogy hol népszerűsíted a munkád.** Ez lehet Twitter vagy IRC csatorna, vagy GitHub URL, amely könnyen elérhető mindenkinek. Ezek a helyek a projekt növekvő közösségének is helyet biztosítanak.

Ha még nem szeretnél projekthez köthető kommunikációs csatornákat kiépíteni, akkor a saját Twitter vagy GitHub helyeiden is meg tudod azt tenni. A Twitter vagy GitHub alapján a felhasználók tudni fogják hogyan érjenek el téged és a projektet. Ha eseményen vagy szakmai találkozókon adsz elő, akkor bizonyosodj meg róla, hogy ezeket a helyeket feltüntetted az előadás anyagodban. 

<aside markdown="1" class="pquote">
  <img src="https://avatars.githubusercontent.com/nathanmarz?s=180" class="pquote-avatar" alt="avatar">
  Akkoriban vétettem egy hibát azzal, hogy nem indítottam Twitter csatornát a projektnek. A Twitter nagyszerű hely arra, hogy az emberek naprakészen értesüljenek a projektről és hogy az emberek ehhez hozzáférjenek.
  <p markdown="1" class="pquote-credit">
— @nathanmarz, ["History of Apache Storm and Lessons Learned"](http://nathanmarz.com/blog/history-of-apache-storm-and-lessons-learned.html)
  </p>
</aside>

**Fontold meg webhely létrehozását a projektedhez.** A weboldal barátságosabbá és könnyebbé teszi a keresést, főleg ha ez áttekinthető dokumentációval és útmutatókkal párosul. Egy weboldal azt sugallja, hogy a projekt aktív, így az emberek jobban oda fognak rá figyelni. Mutass példákat arra, hogy a felhasználók hogyan tudják használni a munkádat.

[@adrianholovaty](https://news.ycombinator.com/item?id=7531689), a Django társalapítója mondta egyszer a weboldalról, hogy _"messze a legjobb dolog volt, amit csinálhattunk a Django indulásakor"_.

Ha a projekted a GitHub-on van, akkor használd a [GitHub Pages](https://pages.github.com/) funkciót arra, hogy a weboldalt létrehozd. [Yeoman](http://yeoman.io/), [Vagrant](https://www.vagrantup.com/), és [Middleman](https://middlemanapp.com/) [és még számos példa](https://github.com/showcases/github-pages-examples) a nagyszerű, áttekinthető weboldalakra.

![Vagrant homepage](/assets/images/finding-users/vagrant_homepage.png)

Most, hogy van a projektednek üzenete és van egy könnyű módja annak, hogy az emberek megtalálják a projektedet, vágjunk bele, és beszéljünk az emberekkel.

## Ott kell lenni, ahol a hallgatóság van (online)

Az online tájékoztatás nagyszerű módja annak, hogy gyorsan megoszthasd és terjeszd az információt. Az online csatornák használatával van a legjobb lehetőséged a közönség elérésére.

Használd ki a meglévő online közösségeket és platformokat, hogy elérd a saját közönségedet. Ha a nyílt forráskódú projekted szoftver projekt, akkor jó közönséget találsz erre a [Stack Overflow](https://stackoverflow.com/), [Reddit](https://www.reddit.com), [Hacker News](https://news.ycombinator.com/), vagy [Quora](https://www.quora.com/) oldalakon. Találd meg azokat a csatornákat, ahol olyan emberek vannak, akik a legtöbbet profitálhatnak a munkádból, vagy a legjobban kiváncsiak lehetnek rá.

<aside markdown="1" class="pquote">
  <img src="https://avatars.githubusercontent.com/pazdera?s=180" class="pquote-avatar" alt="avatar">
  Minden programnak vannak olyan speciális funkciói, amelyet a felhasználóknak csak egy része talál hasznosnak. Nem kell minden embert elérni, akiket nem érdekel ez. Inkább célozz meg olyan közösségeket, amelyeknek előnyére válik a te projekted.
  <p markdown="1" class="pquote-credit">
— @pazdera, ["Marketing for open source projects"](https://radek.io/2015/09/28/marketing-for-open-source-projects-3/)
  </p>
</aside>

Nézzük, hogyan lehet megtalálni a lényeges helyeket, ahol megoszthatod a projekted:

* **Ismerd meg a kapcsolódó nyílt forráskódú projekteket és közösségeket.** Néha nem kell közvetlenül hirdetni a projekted. Ha a projekt tökéletes az adathalmaz kutatók számára, akik Python-t használnak, ismerkedj meg a Python adatkutató közösséggel. Amint az emberek megismerkednek, természetes lehetőség adódik arra, hogy beszéljenek és megoszthassák egymás munkáját.
* **Találd meg azokat a problémákat, amelyet a projekted megold.** keresd meg azokat az embereket, akik érintettek lehetnek a megoldásban. Válaszold meg a kérdéseiket és találd meg azt a taktikát, amelynek segítségével elkezdik használni a projektedet.
* **Kérj visszajelzést.** Mutatkozz be és mutasd be a projektedből azt a hallgatóságnak, amit érdekesnek vagy hasznosnak találnak. Legyél konkrét abban, hogy kinek hasznos a projekted. Próbáld így befejezni a mondatod: _"Úgy gondolom, hogy tényleg nagyon hasznos X csoportnak, akik az Y problémát akarják megoldani_". Hallgasd meg és válaszolj mások észrevételére, ne csak bemutató előadás legyen a projektedről.

Általánosságban: fókuszálj mások megsegítésére mielőtt bármit is kérsz. Mivel bárki képes online egy projektet bemutatni, ezért sok lesz a zaj. Ahhoz, hogy kitűnj a tömegből, az embereknek meg kell érteniük, hogy ki is vagy és nem csak azt, hogy mit akarsz.

Ha senkikem figyel fel vagy válaszol az első kísérletedre, ne add fel! A legtöbb projekt iteratív folyamat, amely hónapokig vagy akár évekig tart. Ha elsőre nem kapsz visszajelzést, akkor próbálj más taktikát vagy keress olyan lehetőséget, hogy mások munkájához hozzájárulj valami hasznossal. A projekt hírének megalapozása és elindítása időt és kitartást igényel.

## Ott kell lenni, ahol a hallgatóság van (off-line)

![Előadás](/assets/images/finding-users/public_speaking.jpg)

Az off-line események népszerű módja az új projektek közönség számára történő népszerűsítésének. Ez nagyszerű módja annak, hogy elérjed az elkötelezett közönséget, és mélyebb emberi kapcsolatokat építs ki különösen, ha érdekelt vagy a fejlesztők elérésében.

Ha teljesen [új vagy az előadásban](https://speaking.io/), keress egy helyi szakmai találkozót (meetup) amely kapcsolódik a projekted témájához vagy programnyelvéhez.

<aside markdown="1" class="pquote">
  <img src="https://avatars.githubusercontent.com/jhamrick?s=180" class="pquote-avatar" alt="avatar">
  Nagyon feszült voltam, amikor a PyCon rendezvényre mentem. Előadást tartottam, miközben alig ismertem ott pár embert, és ezt egy egész héten keresztül. (...) Nem kellett volna aggódnom. A PyCon fantasztikus volt! (...) Mindenki hihetetlenül barátságos és nyitott volt, annyira, hogy ritkán találtam időt arra, hogy ne beszélgessek az emberekkel!
  <p markdown="1" class="pquote-credit">
— @jhamrick, ["How I learned to Stop Worrying and Love PyCon"](http://www.jesshamrick.com/2014/04/18/how-i-learned-to-stop-worrying-and-love-pycon/)
  </p>
</aside>

Ha még soha nem beszéltél egy eseményen, teljesen normális érzés a feszültség! Ne feledd, hogy a közönség azért van ott, mert valóban szeretne hallani a munkádról.

A beszéd írásakor összpontosíts arra, amit szerinted a közönség érdekesnek talál és mutasd meg az értéket a munkádban. Barátságos, elfogadható nyelvezetet használj. Mosolyogj, lélegezz és szórakozz.

<aside markdown="1" class="pquote">
  <img src="/assets/images/finding-users/lena.jpg" class="pquote-avatar" alt="avatar">
  Amikor az előadásodat készíted, az segíthet – függetlenül a témától –, ha megpróbálsz egy történetet előadni a hallgatóságnak.
  <p markdown="1" class="pquote-credit">
— Lena Reinhard, ["How to Prepare and Write a Tech Conference Talk"](http://wunder.schoenaberselten.com/2016/02/16/how-to-prepare-and-write-a-tech-conference-talk/)
  </p>
</aside>

Amikor késznek érzed magad, akkor gondolkozz el, hogy hol, milyen konferenciákon tudnád bemutatni a projektedet. A konferenciák segítenek abban, hogy több embert elérj, gyakran a világ minden részéről.

Keress olyan konferenciát, amely erősen kapcsolódik a te fejlesztési nyelvedhez, ökoszisztémádhoz. Mielőtt az előadásoddal jelentkezel, kutass a konferenciáról, és szabd kicsit hozzá az előadásodat, ezzel növelve azt, hogy elfogadják az anyagodat. Gyakran az előadók alapján is akár ráérezhetsz a konferencia lényegére.

<aside markdown="1" class="pquote">
  <img src="https://avatars.githubusercontent.com/ry?s=180" class="pquote-avatar" alt="avatar">
  Nagyon kedves levelet írtam a JSConf szervezőknek, amelyben könyörögtem nekik, hogy adjanak nekem egy lehetőséget, hogy előadhassak a JSConf EU-n. (...) Nagyon rémült voltam előadni azt, amin 6 hónapig dolgoztam. (...) Egész idő alatt csak arra gondoltam, "Ó Istenem, most mi lesz? Mit csinálok én itt?"
  <p markdown="1" class="pquote-credit">
— @ry, ["History of Node.js" (video)](https://www.youtube.com/watch?v=SAc0vQCC6UQ&t=24m57s)
  </p>
</aside>

## Alapozd meg a hírnevet

A fent vázolt stratégiák mellett a legjobb módja annak, hogy részvételre buzdítsd az embereket a projektedre az, hogy te is részt veszel az ő projektjükben.

Új résztvevők segítése, információ megosztása és átgondolt részvétel mások projektjeiben segít téged abban, hogy a megítélésed javuljon. Aktív nyílt forráskódú közösségi tagként az emberek felfigyelnek rád és könnyebben befogadják a projektedet. Más projekttel kialakított kapcsolat akár hivatalos partnerséghez is vezethet.

<aside markdown="1" class="pquote">
  <img src="https://avatars.githubusercontent.com/shazow?s=180" class="pquote-avatar" alt="avatar">
  Az egyetlen oka annak, hogy az urllib3 a legnépszerűbb független Python csomag ma az az, hogy ezt kérték az emberek.
  <p markdown="1" class="pquote-credit">
— @shazow, ["How to make your open source project thrive"](https://about.sourcegraph.com/blog/how-to-make-your-open-source-project-thrive-with-andrey-petrov/)
  </p>
</aside>

Soha sincs túl késő vagy túl korán a hírnév építéséhez. Még akkor is, ha már elindítottad a saját projekted, keress lehetőséget arra, hogy másoknak segíts.

Nincs olyan, hogy egy éjszaka alatt közönséget és hírnevet szerzel. A bizalom és tisztelet megszerzéséhez idő kell, és a hírnév építése sohasem érhet véget.

<aside markdown="1" class="pquote">
  <img src="https://avatars.githubusercontent.com/ariya?s=180" class="pquote-avatar" alt="avatar">
  PhantomJS 2011 elején jelent meg először. (...) A hírét a szokásos módon terjesztettem: Twitter-en írtam róla, írtam Blog-ot arról hogyan és mire jó, és számos szakmai összejövetelen beszélgettem róla. Amikorra ismerté vált, már 2014 volt, ekkor elkezdtem önálló előadásokat is tartani.
  <p markdown="1" class="pquote-credit">
— @ariya, ["Maintainer Stories"](https://github.com/open-source/stories/ariya)
  </p>
</aside>

## Tarts ki!

Lehet sokáig fog tartani, mire az emberek felfigyelnek a projektedre, de ezzel nincs semmi probléma! Számos olyan projekt, amely ma a leghíresebbek között van, évekig tartott, mire elérte a jelenlegi ismertségét és aktivitását. A lényeg a kapcsolatépítésen legyen, ne abban reménykedj, hogy egyszer magától fog növekedni a hírneve. Legyél türelmes, és működj együtt azokkal, akik értékelik a munkádat.
