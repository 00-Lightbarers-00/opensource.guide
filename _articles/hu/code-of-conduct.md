---
lang: hu
title: Magatartási kódex
description: Az egészséges és konstruktív közösség építéséhez a magatartási kódex elfogadásával és érvényesítésével lehet hozzájárulni.
class: coc
order: 8
image: /assets/images/cards/coc.png
related:
  - building
  - leadership
---

## Miért kell magatartási kódex?

A magatartási kódex egy olyan dokumentum, amelyben a viselkedéssel kapcsolatos elvárásokat fogalmazzák meg a projekt tagjai számára. A magatartási kódex elfogadásával és betartásával segítheted a közösség egészséges szociális légkörének kialakítását és megtartását.

A magatartási kódex  nem csak a résztvevőkre, de rád is vonatkozik. Ha karbantartó vagy akkor találkozhatsz lehangoló résztvevőkkel, akik a hangulatodat elrontják vagy fárasztanak.

A magatartási kódex lehetőséget ad arra, hogy az egészséges és konstruktív közösségi viselkedést megtarthasd. A proaktív viselkedésed segíthet abban, hogy a közösség tagjai elfásuljanak a projekteden, és lehetséges lesz olyan személyek ellen fellépni, akik a kódex szabályait megsértik.

## A magatartási kódex létrehozása

Próbáld létrehozni a magatartási kódexet olyan korán amennyire csak lehet, ideális esetben a projekt létrehozásakor.

Az elvárásaid mellett a magatartási kódex az alábbiakat írja még le:

* Mire érvényes a magatartási kódex? _(csak a hibakövető rendszerre és beolvasztási kérelmekre, vagy más közösségi eseményekre, mint például rendezvények?)_
* Kikre vonatkozik a magatartási kódex? _(karbantartókra és közösségi tagokra, de vajon vonatkozik-e a szponzorokra?)_
* Mi történik akkor, ha valaki vét a szabályok ellen?
* Hogyan kell jelenteni, ha szabálysértést tapasztal valaki?

Csinálhatod ahogy akarod, de használhatod a technikát is. A [Contributor Covenant](https://contributor-covenant.org/) egy azonnal használható magatartási kódex, amelyet már több mint 40,000 nyílt forráskódú projekt használ, mint például a Kubernetes, Rails, és a Swift.

A [Django Code of Conduct](https://www.djangoproject.com/conduct/) és a [Citizen Code of Conduct](http://citizencodeofconduct.org/) szintén nagyon jó minták.

Helyezd el a CODE_OF_CONDUCT állomány a projekt gyökerében, és készíts rá linket a CONTRIBUTING és README állományokból, hogy mindenkinek látható legyen.

## Dönts arról, hogy fogod kikényszeríteni a szabályzatot

<aside markdown="1" class="pquote">
  Az a magatartási kódex, amelyet nem (vagy nem tudnak) kikényszeríteni rosszabb, mintha nem lenne: azt üzeni, hogy az értékek, amelyek benne megfogalmazásra kerültek nem fontosak és lényegtelenek a közösség számára.
  <p markdown="1" class="pquote-credit">
— [Ada Initiative](https://adainitiative.org/2014/02/18/howto-design-a-code-of-conduct-for-your-community/)
  </p>
</aside>

Magyarázd el részletesen, hogy a magatartási kódexnek hogyan szerzel érvényt, **mielőtt** még szabályszegés történne. Számos oka van annak, hogy ezt csináld:

* Ez azt mutatja, hogy komolyan gondolod azt, hogy szükség esetén cselekszel.

* A közösség nyugodtabbnak fogja érezni magát, mert a panaszok ténylegesen felülvizsgálatra kerülnek.

* Meggyőzi a közösségét arról, hogy a felülvizsgálati folyamat tisztességes és átlátható, ha esetleg valakit felelősségre kell vonni a szabálysértés miatt.

Lehet, hogy adnod kell egy privát email címet ahhoz, hogy a magatartási kódex megsértését jelezzék. Add meg azt is, hogy ki vagy kik kapják az emailt. Ez lehet egy karbantartó vagy több, esetleg egy külön testület.

Ne feledd, előfordulhat az, hogy épp olyan személyre vonatkozóan érkezik kifogás aki szintén kapja a jelentést. Ebben az esetben adj lehetőséget arra, hogy más úton jelentsék más személy részére a szabálysértést. Például, @ctb és @mr-c [kifejtik ezt a projektjükben](https://github.com/dib-lab/khmer/blob/master/CODE_OF_CONDUCT.rst), [khmer](https://github.com/dib-lab/khmer):

> Az erőszakos, vagy zaklatás vagy egyéb elfogadhatatlan viselkedést emailben lehet jelenteni **khmer-project@idyll.org** címre, amelyet csak C. Titus Brown és Michael R. Crusoe kap meg. Ha bármelyikük érintett a szabálysértésben, akkor **Judi Brown Clarke, Ph.D.** Sokszínűségért Felelős Igazgató legyen a címzett.*

További inspirációért nézd meg a Django magatartás kódexét [enforcement manual](https://www.djangoproject.com/conduct/enforcement-manual/) (a projekt méretétől adódóan előfordulhat, hogy nem ilyen átfogónak lennie).

## A magatartási kódex végrehajtása

Néha, az erőfeszítéseid ellenére, valaki megtesz valamit, ami megsérti ezt a kódexet. Ekkor számos módja van a negatív, vagy káros viselkedés kezelésének.

### Gyűjts információt a helyzetről

Az egyes közösségi tagok hangja ugyanolyan fontos, mint a sajátod. Ha olyan jelentést kapsz, hogy valaki megsértette a magatartási kódexet, akkor vedd komolyan és vizsgáld meg az ügyet, még akkor is, ha nem feltételezel ilyet arról a személyről. Ezzel jelezd a közösségednek, hogy értékeled az észrevételüket és bízhatnak az ítéletben.

A szóban forgó közösség tagja lehet ismétlődő elkövető, aki következetesen kényelmetlen helyzetbe hoz másokat, vagy csak egyszer mondott vagy tett valamit. Mindkettő indok lehet a cselekvésre a témától függően.

Mielőtt válaszolna, adj magadnak időt, hogy megértsd, mi történt. Olvasd el a személy múltbeli észrevételeit és beszélgetéseit, hogy jobban megértsd, ki ő és miért cselekedett ilyen módon. Próbáld meg összegyűjteni a másik szemszögéből az indítékokat és értékelni a viselkedését.

<aside markdown="1" class="pquote">
  Ne kezdj el belemenni egy vitatkozásba. Nem kell pártját fogni másoknak, mindaddig míg nem kezelted le a helyzetet. Figyelj arra, amire valóban szükség van.
  <p markdown="1" class="pquote-credit">
— Stephanie Zvan, ["So You've Got Yourself a Policy. Now What?"](https://the-orbit.net/almostdiamonds/2014/04/10/so-youve-got-yourself-a-policy-now-what/)
  </p>
</aside>

### Tedd meg a megfelelő lépéseket

A megfelelő információk összegyűjtése és feldolgozása után el kell dönteni, hogy mit kell tenni. Tekintettel a következő lépésekre, ne feledd, hogy a moderátor célja az, hogy biztonságos, tiszteletteljes és együttműködő környezetet teremtsen. Ne csak arra gondoljunk, hogy hogyan kell kezelni a szóban forgó helyzetet, hanem arra is, hogy a válasz hogyan befolyásolja a közösség további viselkedését és elvárásait.

Amikor valaki bejelenti a magatartási kódex megsértését, akkor annak kezelése a te feladatod és nem az övé. Néha a bejelentő olyan információkat tár fel, amelyek nagy kockázatot jelenthetnek karrierjük, hírnevük vagy fizikai biztonságuk szempontjából. Ha arra kényszeríted őket, hogy szálljanak szembe a szabálysértővel, azzal kompromittálod őket. A közvetlen kommunikációt neked kell lefolytatnod ebben az ügyben, kivéve, ha a bejelentő mást kér.

Van számos lehetőséged arra, hogy eljárj a szabálysértőkkel szemben:

* **Publikusan figyelmeztesd a kérdéses személyt** és magyarázd el, hogy a viselkedése negatívan hatott másokra, lehetőleg abban a csatornában, ahol történt. Ahol lehetséges, a nyilvános kommunikáció biztosítja a közösség többi tagját, hogy komolyan veszed a magatartási kódexet. Légy kedves, de szilárd a kommunikációban.

* **Privát módon lépj kapcsolatba a kérdéses személlyel** és magyarázd el, hogy a viselkedése negatívan hatott másokra. Szenzitív információk esetén privát csatornákat használj. Ha valakiben privát levelezést folytatsz, akkor jó ötlet BCC vagy CC mezőben értesíteni a bejelentőt, így értesül róla, hogy cselekszel. Mindenképpen kérd ki az engedélyét a bejelentőnek mielőtt a CC mezőbe teszed.

Néha a fentiek nem érnek célt. A kérdéses személy agresszív vagy ellenséges lesz és nem változtatja meg a viselkedését. Ebben a helyzetben meg kell fontolnod keményebb intézkedéseket is, mint például:

* **A kérdéses személyt felfüggeszted** a projekten, megtiltva neki átmeneti ideig, hogy a projekt munkáiban bármilyen módon részt vegyen.

* **Véglegesen kizárod** a kérdéses személy a projektből.

A felfüggesztés és kizárás súlyos büntetés és azt mutatja, hogy valaki összeegyeztethetetlen a projekttel és szabályaival. Csak akkor alkalmazd ezt, amikor biztos vagy abban, hogy nem lehet megállapodásra jutni a probléma kezelésében.

## A felelősséged karbantartóként

A magatartási kódex nem önkényesen végrehajtott törvény. Te vagy a magatartási kódex végrehajtója, és a te felelősséged, hogy kövesse a közösség a magatartási kódex által megállapított szabályokat.

Karbantartóként létrehoztad a közösségére vonatkozó iránymutatásokat, és ezt érvényesíteni neked kell ezeket a magatartási kódexben meghatározott szabályok szerint. Ez azt jelenti, hogy a magatartási kódex bármely részét komolyan kell venned. A bejelentőnek alapos és tisztességes felülvizsgálatot kell kapnia a panaszáról. Ha úgy ítéled meg, hogy az általa jelentett magatartás nem sérti a kódexet, közöld azt egyértelműen vele, és magyarázd meg, miért nem fogsz a továbbiakban cselekedni. Ezután már rá van bízva, hogy a továbbiakban mit csinál: eltűri a magatartást, amelyet bejelentett, vagy abbahagyja a közösségben való részvételt.

A viselkedésről szóló jelentés, amely technikailag nem sérti a magatartási kódexet, még mindig jelezheti azt, hogy probléma van a közösségben, és meg kell vizsgálnia ezt a lehetséges problémát, és ennek megfelelően cselekednie kell. Ez magában foglalhatja magatartási kódex felülvizsgálatát, hogy tisztázza az elfogadható viselkedést és / vagy beszélj azokkal a személyekkel, akiknek a viselkedését jelentették, és mond el nekik, hogy míg a magatartási kódexet nem sértették meg, annak határán állnak, és bizonyos résztvevők kényelmetlenül érzik magukat emiatt.

Végül, mint fenntartó, beállíthatod és érvényesítheted a szabványokat az elfogadható viselkedésre. Lehetőséged van a projekt közösségi értékeinek alakítására, és a résztvevők majd elvárják, hogy ezeket az értékeket tisztességesen és következetesen érvényesítsd.

## Erősítsd azt a viselkedést amit látni akarsz a világban 🌎

Ha egy projekt ellenségesnek vagy nem kívánatosnak tűnik, még akkor is, ha csak egy ember az oka, akinek a viselkedését mások tolerálják, akkor is még több közreműködőt veszíthetsz, akik közül néhánnyal soha nem találkozhatsz többé. Nem mindig könnyű a magatartási kódex elfogadása vagy érvényesítése, de a barátságos környezet elősegítése segít a közösségnek.
