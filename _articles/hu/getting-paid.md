---
lang: hu
title: Fizetés a nyílt forráskódú munkaért
description: Tartsd fenn a nyílt forráskódú projektedet azáltal, hogy pénzügyi támogatókat szerzel.
class: getting-paid
order: 7
image: /assets/images/cards/getting-paid.png
related:
  - best-practices
  - leadership
---

## Miért keresünk pénzügyi támogatást?

A legtöbb nyílt forráskódú munka önkéntes. Például, ha valaki találkozik egy hibával egy projektben amelyet használ, akkor gyors javítást nyújt be, vagy szabadidejében a nyílt forráskódú projektet javítgatja.

<aside markdown="1" class="pquote">
  <img src="https://avatars.githubusercontent.com/gvanrossum?s=180" class="pquote-avatar" alt="avatar">
Kerestem egy hobbi projektet, amelyen a Karácsony környéki szabadságom alatt dolgozhattam. (...) Volt egy PC-m, de azon kívül más nem nagyon. Gondoltam írok egy fordítót ahhoz a programnyelvhez, amin már régóta gondolkodtam. (...) Akkor választottam a Python nevet.
  <p markdown="1" class="pquote-credit">
— @gvanrossum, ["Programming Python"](https://www.python.org/doc/essays/foreword/)
  </p>
</aside>

Számos oka lehet annak, hogy valaki nem akar fizetést a nyílt forráskódú munkájáért.

* **Lehet, hogy már főállásban dolgozik, amit szeret,** és ami lehetővé teszi, hogy szabadidejében nyílt forráskódon is dolgozhasson.
* **Hobbiként tekint a nyílt forráskódú fejlesztésre** vagy a kreatív szabadság kiteljesedéseként és nem akarja magát korlátozni.
* **Más előnye származik a nyílt forráskódú munkájából,** például a hírnév vagy portfólió építés, tanulás, vagy a közösségi munka öröme.

<aside markdown="1" class="pquote">
  <img src="https://avatars.githubusercontent.com/alloy?s=180" class="pquote-avatar" alt="avatar">
  A pénzügyi támogatás sok embernek felelősséget is jelent. (...) Számunkra viszont fontos, hogy a világszerte összekapcsolt, gyors tempójú világban, amelyben élünk, azt mondhassuk „ezt nem akarom, úgy érzem, hogy ezt teljesen másként szeretném csinálni”.
  <p markdown="1" class="pquote-credit">
— @alloy, ["Why We Don't Accept Donations"](https://blog.cocoapods.org/Why-we-dont-accept-donations/)
  </p>
</aside>

Mások számára, különösen, ha a hozzájárulásuk folyamatosak vagy jelentős időre van szükségük, a nyílt forráskódban való munkájuk megfizetése az egyetlen módja annak, hogy részt vehessenek benne, akár a projekt igényei, akár személyes okok miatt.

A népszerű projektek fenntartása jelentős felelősséggel járhat, hétről hétre akár 10 vagy 20 órát is igénybe vehet.

<aside markdown="1" class="pquote">
  <img src="https://avatars.githubusercontent.com/ashedryden?s=180" class="pquote-avatar" alt="avatar">
  Kérdezz meg egy nyílt forráskódú karbantartót, és el fogja mondani, hogy a valóságban mennyi munkával is jár fenntartani a projektet. Vannak ügyfeleid. Végzel javításokat nekik. Létrehozol új funkciókat. Ez valós igény a te idődre és munkádra.
  <p markdown="1" class="pquote-credit">
— @ashedryden, ["The Ethics of Unpaid Labor and the OSS Community"](https://www.ashedryden.com/blog/the-ethics-of-unpaid-labor-and-the-oss-community)
  </p>
</aside>

A fizetett munka az élet különböző területein élő emberek számára is lehetővé teszi, hogy érdemi hozzájárulást nyújtsanak a projekthez. Egyesek nem engedhetik meg maguknak, hogy fizetetlen időt töltsenek a nyílt forráskódú projekteken a jelenlegi pénzügyi helyzetük, adósságuk vagy családi, vagy esetleg egyéb gondoskodási kötelezettségeik miatt. Ez azt jelenti, hogy a világ soha nem kapja meg a tehetséges emberek hozzájárulását olyanokét, akik nem engedhetik meg maguknak, hogy ingyen dolgozzanak. Ennek etikai következményei vannak, ahogy @ashedryden [írta](https://www.ashedryden.com/blog/the-ethics-of-unpaid-labor-and-the-oss-community), azoknak akiknek nincs szüksége pénzügyi támogatásra könnyebben végezhetnek nyílt forráskódú munkát, így azzal további előnyöket szerezhetnek, míg aki nem tud pénzügyi okokból ilyen munkát végezni, ezt az előnyt értelem szerűen nem is szerezheti meg, ezzel tovább erősítve a sokszínűség hiányát a nyílt forráskódban.

<aside markdown="1" class="pquote">
  <img src="https://avatars.githubusercontent.com/isaacs?s=180" class="pquote-avatar" alt="avatar">
   Az OSS (nyílt forráskódú szoftver) jelentős előnyökkel jár a technológiai ipar számára, ami viszont minden iparág számára előnyöket jelent. (...) Azonban, ha csak egy ember olyan szerencsés és annyira megszállott, hogy ezzel foglalkozzon, akkor hatalmas, kihasználatlan potenciál marad benne.
  <p markdown="1" class="pquote-credit">
— @isaacs, ["Money and Open Source"](https://medium.com/open-source-life/money-and-open-source-d44a1953749c)
  </p>
</aside>

Ha pénzügyi támogatást keresel, akkor két irány lehet. Beleteszed a saját idődet, mint résztvevő. vagy találsz egy szervezetet, aki támogatja a projektet.

## Saját időnk finanszírozása

Ma sok embernek fizetnek részmunkaidőben vagy teljes munkaidőben a nyílt forráskódért. A leggyakoribb módja annak, hogy fizessenek az idődért az, hogy beszélj a saját munkáltatóddal.

Egyszerű a dolog, ha a nyílt forráskódot a munkaadó is használja. Lehet, hogy a munkaadód nem használja a projektet, de használja a Python-t, és egy Python projektbe történő beszállás segíti, hogy a Python fejlesztőket elérje a munkaadód. Ezzel a munkaadód még fejlesztőbarátabbnak tűnik.

<aside markdown="1" class="pquote">
  <img src="https://avatars.githubusercontent.com/hzoo?s=180" class="pquote-avatar" alt="avatar">
  Mint sok más nyílt forráskódú projekt, én is küzdöttem a projekt fenntartásának terheivel. Amikor először kezdtem el a nyílt forráskódú munkát, későig maradtam a munkahelyemen, hogy dolgozhassam, vagy akkor, amikor hazaértem rögtön nekikezdtem. (...) Megtudtam beszélni ezeket a problémáimat a vezetőmmel, és kitaláltuk azt, hogy hogyan lehetne a nyílt forráskódú feladataimat beépíteni a saját munkánkba.
  <p markdown="1" class="pquote-credit">
— @hzoo, ["Maintainer Stories"](https://github.com/open-source/stories/hzoo)
  </p>
</aside>

Ha még nincs nyílt forráskódú projekted amin dolgozhatnál, akkor egyeztesd a munkaadóddal azt, hogy mely projekteket lehetne nyílt forráskódúvá tenni.

Számos cég fejleszt nyílt forráskódú programokat azért, hogy az imázsukat javítsák és a tehetséges fejlesztőket megszerezzék.

@hueniverse, például úgy találta, hogy a pénzügyi okok miatt kezdett a [Walmart a nyílt forráskódba fektetni](https://www.infoworld.com/article/2608897/open-source-software/walmart-s-investment-in-open-source-isn-t-cheap.html). És @jamesgpearce szerint a Facebook nyílt forráskódú programja [változtatott a munkaerő toborzáson](https://opensource.com/business/14/10/head-of-open-source-facebook-oscon):

> Ez szorosan illeszkedik a fejlesztői kultúránkhoz és a szervezetünk megítéléséhez. Megkérdeztük a kollégáinkat, "Tudtad-e azt, hogy a Facebooknak vannak nyílt forráskódú projektjei?". Kétharmad válaszolt igennel. A megkérdezettek fele mondta azt, hogy ez jelentősen hozzájárult a döntésükhöz, hogy nálunk dolgozzanak! Ezek nem elhanyagolható számok, és remélem, hogy ez a trend folytatódik.

Ha a vállalat letér erről az útról, fontos, hogy a közösség és a vállalati tevékenység közötti határokat tisztán tartsuk. Végső soron a nyílt forráskód a világ minden tájáról érkező emberek hozzájárulásaival gazdagodik, és ez jóval nagyobb, mint bármelyik vállalat vagy telephely.

<aside markdown="1" class="pquote">
  <img src="https://avatars.githubusercontent.com/jessfraz?s=180" class="pquote-avatar" alt="avatar">
  A nyílt forráskódú munka megfizetése ritka és csodálatos lehetőséget kínál, de eközben nem kell lemondanod a szenvedélyedről. A szenvedélyed az, amiért a cégeknek fizetniük kell.
  <p markdown="1" class="pquote-credit">
— @jessfraz, ["Blurred Lines"](https://blog.jessfraz.com/post/blurred-lines/)
  </p>
</aside>

Ha nem tudod meggyőzni a jelenlegi munkáltatót a nyílt forráskódú munka fontosságáról, fontolj meg esetleg egy új munkaadót olyat, aki ösztönzi a munkavállalók hozzájárulását a nyílt forráskódhoz. Keress olyan cégeket, amelyek kifejezetten a nyílt forráskódú munkát támogatják. Például:

* Néhány cég, mint a [Netflix](https://netflix.github.io/) vagy a [PayPal](https://paypal.github.io/), külön weboldala van, amin a nyílt forráskódú munkát támogatják
* [Rackspace](https://www.rackspace.com/en-us) publikálta a saját [nyílt forráskódú részvételének szabályait](https://blog.rackspace.com/rackspaces-policy-on-contributing-to-open-source/) a munkavállalói számára

A nagy cégeknél lévő projektek, mint a [Go](https://github.com/golang) vagy a [React](https://github.com/facebook/react), szintén szeretné, ha az alkalmazottjai nyílt forráskódon dolgoznának.

A személyes körülményeidtől függően megpróbálhatsz önállóan pénzt gyűjteni a nyílt forráskódú munkád finanszírozásához. Például:

* @gaearon megalapozta a támogatását a [Redux](https://github.com/reactjs/redux)-nak a [Patreon crowdfunding campaign](https://redux.js.org/)-on keresztül (önkéntes támogatás)
* @andrewgodwin megalapozta a támogatását a Django schema migrációknak [egy Kickstarter kampányon keresztül](https://www.kickstarter.com/projects/andrewgodwin/schema-migrations-for-django)

Végül, néha a nyílt forráskódú projektek díjakat tűznek ki a hibák megoldására, amelyekkel kapcsolatban akár érdemes lehet segítséget nyújtani.

* @ConnorChristie fizetséget kapott azért, mert [segített](https://web.archive.org/web/20181030123412/https://webcache.googleusercontent.com/search?strip=1&q=cache:https%3A%2F%2Fgithub.com%2FMARKETProtocol%2FMARKET.js%2Fissues%2F14) @MARKETProtocol -nak a javascript könyvtár fejlesztésében, mindezt a [gitcoin rendszeren keresztül](https://gitcoin.co/).
* @mamiM elvégezte a japán nyelvi fordítást @MetaMask részére, amely [pénzügyileg támogatva volt a Bounties Network-ön](https://bounties.network).

## Találd meg a projekt finanszírozását

Az egyes résztvevőkre vonatkozó megállapodásokon túl, a projektek néha pénzt nyernek a vállalatoktól, magánszemélyektől vagy másoktól a folyamatban lévő munka finanszírozásához.

A szervezeti finanszírozás vonatkozhat a jelenlegi résztvevők támogatására, amely fedezi a projekt működtetésének költségeit (például a tárhely díjakat), vagy új funkciókba vagy ötletekbe történő befektetést.

Ahogy a nyílt forráskód népszerűsége növekszik, a projektek finanszírozása egyre javul, de még van néhány más lehetőség is.

### Támogatáshoz juthatsz a munkádhoz az önkéntes finanszírozási kampányok vagy szponzorálás révén

A szponzorálás megtalálása jól működik, ha már erős közönséged vagy hírneved van, vagy a projekt nagyon népszerű.

Néhány példa:

* **[webpack](https://github.com/webpack)** személyektől és cégektől is támogatáshoz jutott [az OpenCollective-en keresztül](https://opencollective.com/webpack)
* **[Vue](https://github.com/vuejs/vue)** [a Patreon-on keresztül kapott támogatást](https://github.com/open-source/stories/yyx990803)
* **[Ruby Together](https://rubytogether.org/),** egy non-profit szervezet, amely támogatja a [bundler](https://github.com/bundler/bundler), [RubyGems](https://github.com/rubygems/rubygems), és egyéb Ruby infrastruktúra projekteket

### Hozz létre bevételi forrást

A projektedtől függően kérhetsz szupportért cserébe támogatást, vagy új funkcióért, vagy szolgáltatásért. Néhány példa:

* **[Sidekiq](https://github.com/mperham/sidekiq)** kínál fizetős verziót támogatásért cserébe
* **[Travis CI](https://github.com/travis-ci)** kínál fizetős verziót privát programokért
* **[Ghost](https://github.com/TryGhost/Ghost)** alapvetően non-profit, de a felügyelt szolgáltatásokért pénzügyi 

Néhány híres projekt, mint az [npm](https://github.com/npm/npm) és a [Docker](https://github.com/docker/docker), kockázati tőke befektetés révén jutott pénzügyi eszközökhöz.

### Jelentkezz pályázatokra

Egyes szoftveralapítványok és cégek támogatást nyújtanak a nyílt forráskódú munkákhoz. Néha a támogatások fizethetők magánszemélyek részére anélkül, hogy jogi személyt hoznának létre a projekthez.

* **[Read the Docs](https://github.com/rtfd/readthedocs.org)** támogatást kapott a [Mozilla Open Source Support](https://www.mozilla.org/en-US/grants/)-tól
* **[OpenMRS](https://github.com/openmrs)** támogatásban részesült [Stripe's Open-Source Retreat](https://stripe.com/blog/open-source-retreat-2016-grantees) által
* **[Libraries.io](https://github.com/librariesio)**  támogatást kapott a [Sloan Foundation](https://sloan.org/programs/digital-technology)-től
* A **[Python Software Foundation](https://www.python.org/psf/grants/)** támogatást kínál a Python-hoz kapcsolódó projekteknek

Részletesebb lehetőségek és esettanulmányokat írt @nayafia [ebben az útmutatóban](https://github.com/nayafia/lemonade-stand), hogy hogyan juthatunk pénzügyi támogatáshoz a nyílt forráskód esetén. A különböző finanszírozási típusok különböző készségeket igényelnek, ezért vedd figyelembe azok erősségeit, gyengeségeit, hogy kitaláld, melyik opció működik neked a legjobban.

## Pénzügyi támogatás kiépítése

Függetlenül attól, hogy a projekt új ötlet-e, vagy már évek óta létezik, számíthatsz arra, hogy jelentős figyelmet kell szentelned a lehetséges támogatók azonosítására és arra, ami ráveszi őket a támogatásra.

Akár a saját idődre, akár a projektre készülsz adománygyűjtésre, válaszolnod kell a következő kérdésekre.

### Hatás

Miért olyan hasznos ez a projekt? Miért szeretik a felhasználók vagy a potenciális felhasználók a projektet? Hol fog tartani öt év múlva a projekt?

### Figyelem

Próbálj meg  tényeket gyűjteni arra vonatkozóan, hogy a projekt lényeges, legyenek számok, anekdoták vagy ajánlások. Vannak-e olyan cégek vagy ismert emberek, akik most is használják a projektet? Ha nincs ilyen, akkor van-e olyan személy, aki pozitívan nyilatkozott róla?

### Érték a támogató részére

A finanszírozók, akár a munkáltatód, akár egy alapítvány, gyakran a lehetőségek irányából közelítik meg a támogatás kérdését. Miért kellene támogatniuk a projektedet a kihívások ellenére? Hogyan részesülnek a hozadékából, milyen előnyöket jelent számukra a támogatás?

### A támogatás felhasználása

Pontosan mit fogsz elérni a javasolt finanszírozással? A pénzügyi kérdések helyett inkább a projekt mérföldköveire vagy eredményeire összpontosíts.

### Hogyan kapod meg a támogatást

A támogatónak vannak kikötései a kifizetésekre? Például lehet, hogy non-profit vállalkozásnak vagy non-profit támogatónak kell lenned. De lehet, hogy csak magánszemélyt támogatnak, szervezeteket vagy cégeket nem. Ezek az igények támogatónként eltérhetnek, ezért érdemes ezeket felderíteni.

<aside markdown="1" class="pquote">
  <img src="https://avatars.githubusercontent.com/davegandy?s=180" class="pquote-avatar" alt="avatar">
  Évek óta a weboldal barát ikonok piacvezető forrása, több mint 20 millió ember részvételével, és több mint 70 millió webhelyen szerepelt, beleértve Whitehouse.gov oldalt is. (...) A v4 verzió 3 éves. Azóta a webes technológia sokat változott, és őszintén szólva, a Font Awesome egy kicsit elavult. (...) Épp ezért bevezettük a Font Awesome 5-öt. Modernizáltuk és újraírtuk a CSS-eket és újraterveztünk minden ikont elejétől a végéig. A szebb megjelenésről, az egységesebb kinézetről és a jobb olvashatóságról beszélünk.
  <p markdown="1" class="pquote-credit">
— @davegandy, [Font Awesome Kickstarter video](https://www.kickstarter.com/projects/232193852/font-awesome-5)
  </p>
</aside>

## Kísérletezz és ne add fel

Pénzügyi támogatást kapni nem könnyű dolog, legyen szó nyílt forráskódról, non-profit szervezetről, vagy szoftver startupról, legtöbb esetben kreatívnak kell lenned. El kell döntened, hogyan szeretnéd a támogatást megkapni, kutatnod kell, és a támogató helyébe kell képzelned magad, hogy meggyőzhesd a támogatásról.

> 
